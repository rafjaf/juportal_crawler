{
  "30": {
    "ECLI:BE:CASS:2025:ARR.20251007.2N.19": {
      "court": "CASS",
      "date": "2025-10-07",
      "roleNumber": "P.25.0842.N",
      "url": "https://juportal.just.fgov.be/content/ViewDecision.php?id=ECLI:BE:CASS:2025:ARR.20251007.2N.19",
      "abstractFR": null,
      "abstractNL": [
        "De rechter is in beginsel verplicht de door artikel 30, vierde lid, van de wet van 21 december 2009 betreffende het accijnsstelsel van alcoholvrije dranken en koffie voorziene verbeurdverklaring uit te spreken, maar uit het arrest van het Grondwettelijk Hof nr. 11/2025 van 30 januari 2025 volgt dat de rechter moet afzien van het opleggen van de verbeurdverklaring van de accijnsproducten wanneer die bijkomende bestraffing tot gevolg zou hebben dat daardoor aan een beklaagde een onredelijk zware straf zou worden opgelegd; bijgevolg is de rechter, alvorens over die verbeurdverklaring uitspraak te doen en ongeacht of de accijnsproducten in beslag werden genomen, ertoe gehouden na te gaan of daarmee aan een beklaagde geen onredelijk zware straf zou worden opgelegd; de rechter oordeelt daarover onaantastbaar en kan daarbij rekening houden met de vermogenstoestand van de beklaagde zoals die blijkt uit de elementen die aan zijn beoordeling zijn voorgelegd, diens persoonlijkheid en rol bij de feiten, de aard en de zwaarwichtigheid van het bewezenverklaarde misdrijf en het door de beklaagde nagestreefde voordeel, zonder dat de rechter noodzakelijk al die elementen bij zijn beoordeling moet betrekken (1). (1) Zie concl. OM.",
        "Wanneer de rechter, om het uitspreken van een onredelijk zware straf te vermijden, ervan afziet aan een beklaagde de verbeurdverklaring van de accijnsproducten op te leggen, kan op die beklaagde evenmin de verplichting rusten om die producten voor te brengen; bij gebrek aan verbeurdverklaring kan er voor de Belgische Staat dan ook geen recht op schadevergoeding bestaan wegens het louter niet-voorbrengen van de producten, zodat er geen grond is om die beklaagde te veroordelen tot de betaling van de tegenwaarde ervan vermits die veroordeling enkel een burgerrechtelijk gevolg is in geval van de onmogelijke uitvoering van die verbeurdverklaring (1). (1) Zie concl. OM."
      ]
    }
  }
}